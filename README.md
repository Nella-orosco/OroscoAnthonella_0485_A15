La idea bàsica és desenvolupar un joc, molt senzill, que tots i totes segur coneixeu: pedra-paper-tisora. Però en comptes de jugar dues persones, farem que jugui un usuari contra la nostra aplicació.
Al l’iniciar l’aplicació, directament ens demanarà que fem una jugada, seleccionant entre els números 1 (pedra), 2 (paper) o 3 (tisora). Caldrà controlar, evidentment, si l’usuari s’equivoca, tornant a demanar la jugada (si cal, fins a l’infinit). Acte seguit, serà “la màquina” qui faci la seva jugada, i és aleshores quan es mostrarà què ha jugat cada participant, i per tant qui ha guanyat. Finalment, ens haurà de demanar si volem tornar a jugar o no.
Quan l’usuari decideix sortir del joc, es mostrarà un registre estadístic de les partides que s’han jugat:
X partides jugades
X% de partides guanyades pel jugador
X% de partides guanyades per l’ordinador
X% de partides empatades

Si aquest joc està perfecte, podràs arribar a una puntuació màxima de 8 punts.
Extres:
Per si l’aplicació t’ha semblat senzilla, o estàs motivat a anar una mica més enllà, proposem dues ampliacions:

El Sheldon Cooper proposa de jugar a pedra-paper-tisora-llangardaix-Spock ja que creu que és més interessant. Aquesta opció està valorada amb 1 punt.
El registre estadístic es completa amb el % de sortida de cada element, així doncs mostrarà, per exemple, separat per jugadors. Aquesta opció està valorada amb 1 punt.
Jugador humà:
X% de jugades han estat amb pedra
X% de jugades han estat amb paper
X% de jugades han estat amb tisora
[X% de jugades han estat amb llangardaix
X% de jugades han estat amb Spock]

Jugador màquina:
X% de jugades han estat amb pedra
X% de jugades han estat amb paper
X% de jugades han estat amb tisora
[X% de jugades han estat amb llangardaix
X% de jugades han estat amb Spock]
